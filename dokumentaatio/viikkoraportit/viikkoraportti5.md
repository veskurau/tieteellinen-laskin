# Viikkoraportti 5

Kyseinen viikko ei mennyt ihan täysin suunnitelmien mukaan, koska koko viikko meni käytännössä sairastaessa. Tästä huolimatta sain kuitenkin edistettyä projektia jonkin verran. Suurin osa ajasta kului pinon luomiseen, joka laskee postfix-muotoisen lausekkeen vastauksen. Tein myös pieniä korjauksia shunting yard algoritmiin. Loin ensimmäiset testit Calculator-luokalla, joka oikeastaan testaa koko ketjun alusta loppuun. Lisäksi tein vertaisarvioinnin, päivitin dokumentointia ja loin uusimman viikkoraportin. 

Seuraavaksi on tarkoitus jatkaa testien luomista Calculator-luokalle. Tällä hetkellä siellä on alustavat yksinkertaiset testit. Seuraavalla viikolla testejä on tarkoitus monipuolistaa, antaa virheellisiä syötteitä jne. Testien lisäksi tarkoitus on myös luoda toiminnallisuuksia, jotka havaitsevat joitain kiellettyjä syötteitä, kuten nollalla jakaminen ja vastaavat. Tarkoituksena on myös luoda toiminnallisuus, jossa käyttäjä pystyy tallentamaan saatuja vastauksia muuttujiin ja käyttämään näitä muissa lausekkeissa. 

Tämän viikon sairastelun vuoksi tunnit jäivät edelleen hieman normaalia matalemmalle tasolle. Työtunteja kertyi tällä viikolla noin 7 tuntia. 